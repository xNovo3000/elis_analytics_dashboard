Vodafone Analytics è il servizio offerto da Vodafone che consente di effettuare analisi statistiche di dati non personali generati dalla Rete Giganetwork Vodafone 4G e 4.5G e di ricavarne, in seguito all’anonimizzazione, aggregazione e proiezione degli stessi sull’intera popolazione residente ed estera attraverso tecnologie Big Data e di Intelligenza Artificiale, analisi ed insight che consentono una comprensione profonda di presenze, spostamenti, provenienze  e profili comportamentali con l’obiettivo di trasformali in informazioni utili ai fini di esigenze di business e di gestione delle Amministrazioni locali e centrali.

Quotidianamente, infatti, la Rete Vodafone raccoglie più di 25 miliardi di posizioni georeferenziate che vengono anonimizzati e aggregati in modo irreversibile, nel rispetto delle vigenti normative sulla privacy secondo un rigoroso processo di Privacy-by-Design. La piattaforma e i servizi erogati da Vodafone si presentano quindi come un asset strategico per le amministrazioni pubbliche e le aziende che possono pertanto, sin da subito, diventare data-driven e migliorare la qualità dei servizi offerti, facendo leva non solo sulla qualità della rete Vodafone ma soprattutto sulla semplicità di fruizione ed utilizzo del servizio offerto.
